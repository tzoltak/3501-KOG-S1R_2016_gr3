---
title: "Praca domowa na 23.01.2017"
author: "Tomasz Żółtak"
date: "17 stycznia 2017"
output:
  html_document:
    css: ../styles.css
    toc: TRUE
    toc_depth: 3
---

# Wprowadzenie

Dowiedziono, że przy losowaniu prostym *dużych* prób (co to dokładnie zależy, że próba jest *duża*, zależy od rozkładu populacyjnego interesującej nas zmiennej - ogólnie rzecz biorąc, im bardziej jest on zbliżony do rozkłądu normalnego, tym mniejsza może być *duża* próba) z populacji dużo większych (co najmniej kilka rzędów wielkości) od liczebności próby rozkład statystyki *średnia z próby* jest normalny o wartości oczekiwanej równej średniej populacyjnej i odchyleniu standardowym równym populacyjnemu odchyleniu standardowemu mierzonej zmiennej podzielonemu przez pierwiastek z liczebności próby:

$$\bar{X}: N \left( E(X), \frac{D(X)}{\sqrt{n}} \right)$$
gdzie $\bar{X}$ oznacza statystykę *średnia [zmiennej X] z próby*, $E(X)$ i $D(X)$ populacyjne średnią i odchylenie standardowe [zmiennej X], a $n$ liczebność losowanej próby.

Zauważmy dwie najważniejsze konsekwencji powyższego stwierdzenia:

  1. Statystyka *średnia z próby* jest w tej sytuacji nieobciążonym estymatorem średniej populacyjnej.
  2. Wariancja (odchylenie standardowe) estymatora średniej populacyjnej wykorzystującego statystykę *średnia z próby* zależy tylko od dwóch czynników:
     a) Populacyjnej wariancji (odchylenia standardowego) mierzonej zmiennej, która jest wartością stałą.
     b) Liczebności próby. Im próba większa, tym mniejsza jest wariancja estymatora (tym mniejsze zróżnicowanie wartości *średnia z próby* w populacji wszystkich możliwych prób). O takim estymatorze mówimy, że jest *zgodny*.

Warto też zwrócić uwagę na dwie konsekwencje faktu, że liczebność populacji jest wielokrotie większa od liczebności próby.

  3. Nie ma znaczenia, czy losujemy zwrotnie, czy bezzwrotnie.
  4. Dokładna wielkość populacji nie ma znaczenia dla wariancji rozpatrywanego estymatora. Możemy interesować się wyłącznie liczebnością próby.

# Zadania

Wykorzystując przedstawione powyżej twierdzenie (przyjmij, że spełnione są jego założenia) oraz funkcje programu R zwracające wartości dystrybuanty i funkcji odwrotnej do dystrybuanty rozkładu normalnego odpowiedz na poniższe pytania.

  1. Jakie jest prawdopodobieństwo wylosowania z populacji, w której zmienna `X` ma średnią 180 i odchylenie standardowe 10 takiej 100 osobowej prostej próby losowej, że wartość statystyki *średnia `X` z próby* będzie większa niż 182?
```{r echo=FALSE, comment="", prompt=TRUE, collapse=TRUE}
# to jest miejsce na Twój kod
```

  2. Jakie jest prawdopodobieństwo wylosowania z populacji, w której zmienna `Y` ma średnią 0,6 i odchylenie standardowe 0,49 takiej 900 osobowej prostej próby losowej, że wartość statystyki *średnia `Y` z próby* będzie się w niej różnić od średniej populacyjnej o nie więcej niż 0,03?
```{r echo=FALSE, comment="", prompt=TRUE, collapse=TRUE}
# to jest miejsce na Twój kod
```

  3. Zmienna `Z` ma w populacji średnią 4 i odchylenie standardowe 1,5. Jeśli będziemy z tej populacji losować proste próby losowe o liczebności 625 osób, to prawdopodobieństwo, że wartość statystyki *średnia `Z` z próby* znajdzie się w odległosci nie większej niż `d` od średniej populacyjnej wynosi 0,9 (tzn. $P ( |\bar{Z} - 4| \leq d ) = 0,9$). Jaka jest wartość `d`?
```{r echo=FALSE, comment="", prompt=TRUE, collapse=TRUE}
# to jest miejsce na Twój kod
```
 
# Czynności końcowe

  - Zapisz wyniki swojej pracy (tj. plik "praca_domowa_2017.01.16.Rmd").
  - Zmień jego nazwę na "moje_imie_i_nazwisko_2017.01.16.Rmd".
  - Wyślij go na adres email: **zoltakt@is.uw.edu.pl**
